Carta Nicholai baxstar 187

XCIX.

MNIBUS hanc Cartam visuris vel audituris Nicholaius baxstar
burgensis de Abirdene Eternam in domino salutem futuri leta-

bundi quidem hiis qui bona in vita sua egerunt et pleni anxietate et
tristicia* contrafacientibus perpetualiter duraturi volens igitur diem
extremi Iudicij operibus misericordie peruenire ut seminata in terris
multiplici fructu colligere valeamus in celis vnde noueritis me in honorem
dei omnipotentis intemerate eiusdem genitricis marie omniumque
celestium Ciuium pro salute anime mee anime agnetis howesone vxoris
mee prolium nostrarum parentum et benefactorum nostrorum eorumque
omniurn a quibus aliqua bona minus iuste habuimus necnon animarum
omnium fidelium dedisse concessisse in puram et perpetuam elimosinam
et hac presente carta mea confirmasse Prouidis et discretis viris curato
et capellanis chori ecclesie perrochialis diui Nicholaij de abirdene et
eorum successoribus Imperpetuum Totam et integram illam terram
meam cum pertinenciis Iacentem infra dictum burgum in vico furcarum
ex occidentali parte eiusdem inter terram heredum quondam Iohannis
murray ex australi ex vna terram thome blak ex boreali partibus ab
altera et communes vias regias versus oriens et occidens Tenendam
et habendam totam et integram dictam terram cum pertinenciis prefatis
curato et capellanis et eorum sucessoribus capellanis dicti chori a me
heredibus et assignatis meis de supremo domino nostro rege et suis
successoribus regibus scocie in feodo et hereditate imperpetuum cum
omni Iure et iurisclameo titulo proprietate et possessione cum debitis
longitudine et latitudine cum edificijs desuper constructis et construendis
cum lapidibus lignis et calce ac cum omnibus alijs et singulis liberta-
tibus commoditatibus et asiamentis ac iustis suis pertinenciis quibus-
cunque tam non nominatis quam nominatis tam subtus terram quam
supra ad predictam terram cum pertinenciis spectantibus seu iuste
spectare valentibus quomodolibet in futurum adeo libere plenarie
integre honorifice bene et in pace in omnibus et per omnia sicut aliqua
terra infra dictum burgum venditur datur aut in puram et perpetuam
elimosinam conceditur sine reuocatione reclamatione aut contradictione
aliquali mei heredum meorum aut aliorum quorumcunque Quamobrem
dicti curatus et capellani et eorum successores celebrabunt Imperpetuum
pro anima mea et anima dicti agnetis howesone vxoris mee omni ebdomida

fol. 75 ยน

