Statu-ta de capellanorum moribus 261

per prefatum vicarium et capellanos chori antedicti vnanimj consensu
condita confirmaret et eadem certa pena vallare quorum quidem statuto-
rum tenores sequuntur tales

In primis Prefati dominus vicarius et capellanj subscripti ordina-
uerunt et statuerunt ut deinceps capellani infra dictum chorum tempore
diuinorum attente attendant ad diuinum seruicium celebrandum seu
cantandum et non inuicem confabulentur Et si aliquis in hoc culpabilis
reptus fuerit et notetur si sibi adiungatur ut dicat antequam remoueat se de
ecclesia nisi infirmitate astrictus fuerit vnum nocturnum psalterij dominicj

Item quod nullus tempore diuinorum chorum sine habitu decenti
et clericali ingrediatur sub pena quatuor denariorum

Item quod singuli capellanj prefati chori ministri quolibet sabbato
matutinis finitis statim simul conueniant in capitulo dicte ecclesie ad
audiendam tabulam legi defectus punire et alia concernentia commodum
et honestatem dicte ecclesie pro pro [sic] septimana futura prouideri deter-
minari et concludi sub pena duodecim denariorum in curatum et quatuor
denariorum in quemlibet capellanum et Vnius denarij in quemlibet
puerum pro tempore existentem

Item quod quolibet sabbato in capitulo eligantur et constituantur
duo cantores qui habebunt regimen chori pro illa ebdomita qui fideliter
similes defectus contingentes tempore diuinorum notabunt et illos in
capitulo et sabbatis pandant seu referant et quilibet cantor pro parte
seu latere suo notabit defectus et similiter eligantur administri chori
pro septimana futura necessarij

Item quod dicti capellanj absentes pro tempore et ipsorum quilibet
excepta infirmitatis causa deputent et quilibet ipsorum deputet cantorem
sufficientem pro se alioquin reputabitur pro absente

Item si quj capellanj seu capellanus tempore diuinorum extra
chorum exeant seu quiuis eorum exeat licentia minime petita aut
obtenta et non statim reuertetur nisi infirmitate impediatur reputentur
et quilibet eorum reputatur pro absente

Item si aliquem dictorum capellanorum rixari tempore diuinorum
contingat et in hoc notatus fuerit pro quolibet defectu satisfaciat duos
solidos communie applicandos et id fiet si rixentur in conuentu laicorum

Item quod clerici absentes a qualibet *hora maiori et simili defectu
satisfaciant pro quolibet tali vnum denarium et in aliis satisfacient et
punientur secundum considerationem dilectj [Î¡ delicti]

